---
layout: official.html
author: Mateusz Worotyński
date: 2017-01-16
locale: pl
---

# Regulamin Programu Partnerskiego
<br>
## &sect; 1 Wstęp
Regulamin określa warunki Programu Partnerskiego organizowanego przez PushPushGo sp. z o.o. z siedzibą w Krakowie, al. Pokoju 1a/C 31-548 Kraków wpisaną do Krajowego Rejestru Sądowego - rejestru przedsiębiorców pod nr KRS 0000688693 w Sądzie Rejonowym dla Krakowa Śródmieścia w Krakowie, Wydział XI Gospodarczy KRS, nr NIP: 6751601766, nr REGON: 367877285 (zwany dalej „Organizatorem”) na rzecz Partnerów (zdefiniowanych poniżej).

## &sect; 2 Definicje
Definicje pisane w Regulaminie wielką literą będą miały znaczenie, jakie Strony nadały im poniżej:

**Dni Kalendarzowe** - oznacza kolejno następujące po sobie dni w kalendarzu.

**Klient** - oznacza osobę, która korzysta z usług Organizatora.

**Konsument** - oznacza osobę fizyczną, dokonującą z przedsiębiorcą czynności prawnej niezwiązanej bezpośrednio z jej działalnością gospodarczą lub zawodową.

**Dane Kontaktowe** - oznacza dane teleadresowe Organizatora przy użyciu których Partner może skontaktować się z Organizatorem w godzinach od 9:00 do 17:00 od poniedziałku do piątku tj.:
 - adres korespondencyjny: ul. Aleja Pokoju 1a / "C", 31-548 Kraków
 - adres e-mail: pp@pushpushgo.com
 - nr tel.: +48 12 312 5213

**Link Referencyjny** - oznacza link do podstrony Serwisu, która umożliwia Potencjalnemu Klientowi rejestrację konta i skorzystanie z usług Organizatora.

**Partner** - oznacza przedsiębiorcę uczestniczącego w Programie Partnerskim.

**Potencjalny Klient** - oznacza każdą osobę, która może być zainteresowana usługami Organizatora, a która nie jest i nie była jego Klientem.

**Program Partnerski** - oznacza program umożliwiający Partnerowi uzyskanie wynagrodzenia za polecenie usług Organizatora.

**Regulamin** - oznacza niniejszy regulamin,

**Wynagrodzenie** - oznacza wynagrodzenie należne Partnerowi zgodnie z &sect; 6.

**Umowa** - oznacza umowę na uczestnictwo w Programie Partnerskim.

**Serwis** - oznacza stronę internetową Organizatora pod adresem https://pushpushgo.com.

## &sect; 3 Postanowienia ogólne
1. Regulamin został sporządzony w języku polskim, zgodnie z prawem polskim.
2. Regulamin jest dostępny bezpłatnie na podstronie Serwisu pod adresem https://pushpushgo.com/pl/pages/program-partnerski/regulamin w sposób umożliwiający jego pozyskanie, utrwalanie i odtwarzanie pdf za pomocą systemu teleinformatycznego, którym posługuje się Partner.
3. Partner jest zobowiązany podać prawdziwe dane w celu uczestnictwa w Programie Partnerskim.
4. Akceptacja Regulaminu jest dobrowolna, jednakże w przypadku braku akceptacji Regulaminu przez Partnera nie jest on uprawniony do uczestniczenia w Programie Partnerskim.
5. W celu uczestnictwa w Programie niezbędne jest posiadanie przez Partnera urządzenia z dostępem do sieci Internet umożliwiającego korzystanie z zasobów Internetu oraz aktywnej skrzynki e-mail.

## &sect; 4 Zgłoszenie do Programu Partnerskiego
1. Program Partnerski jest skierowany wyłącznie do przedsiębiorców. W Programie Partnerskim nie mogą uczestniczyć Konsumenci.
2. Zgłoszenie do Programu Partnerskiego następuje poprzez wysłanie wiadomości e-mail na adres pp@pushpushgo.com zawierającej następujące dane: imię i nazwisko (nazwę) przedsiębiorcy, NIP, adres siedziby, dane kontaktowe (e-mail, telefon).
3. Zgłoszenie do Programu Partnerskiego oznacza akceptację Regulaminu.
4. Po akceptacji zgłoszenia Organizator przesyła Partnerowi na wskazany przez niego adres e-mail Link Referencyjny. Organizator może odmówić uczestnictwa w Programie Partnerskim bez podania przyczyny.
5. Z chwilą otrzymania przez Partnera Linku Referencyjnego dochodzi do zawarcia Umowy na czas nieokreślony na zasadach określonych w Regulaminie.
6. Zgłoszenie i uczestnictwo w Programie Partnerskim jest wolne od opłat.

## &sect; 5 Polecenie
1. W celu polecania usług Organizatora Partner posługuje się indywidualnym Linkiem Referencyjnym.
2. Polecanie usług Organizatora odbywa się poprzez przekazanie Potencjalnemu Klientowi Linku Referencyjnego.
3. Udostępnienie Linku Referencyjego może nastąpić w dowolny sposób (w szczególności poprzez e-mail, sms, stronę internetową Partnera lub za pośrednictwem portali społecznościowych).
4. Jeśli Potencjalny Klient skorzysta z usług Organizatora, tj. założy konto w Serwisie za pośrednictwem Linku Referencyjnego, to polecenie to zostanie przypisane do danego Partnera.

## &sect; 6 Wynagrodzenie
1. Partnerowi przysługuje prawo do wynagrodzenia, jeżeli Potencjalny Klient założy konto w Serwisie za pośrednictwem Linku Referencyjnego i dokona zapłaty wynagrodzenia za usługi świadczone przez Organizatora.
2. Wynagrodzenie należne Partnerowi będzie naliczane od każdej kwoty wpłaconej przez Klienta na rzecz Organizatora w wysokości 15% dokonanej wpłaty netto. Do tak ustalonej kwoty zostanie doliczony podatek VAT według stawki obowiązującej w dniu wystawienia faktury VAT.
3. Partner otrzymuje miesięczne zestawienie dotyczące kont zarejestrowanych w Serwisie przy użyciu Linku Referencyjnego wraz z wysokością wynagrodzenia zapłaconego przez poszczególnych Klientów na rzecz Organizatora.
4. Wynagrodzenie wypłacane jest miesięcznie, na podstawie faktury VAT wystawionej przez Partnera na koniec miesiąca kalendarzowego, w terminie 14 dni od daty doręczenia faktury VAT Organizatorowi.
5. Wynagrodzenie podlega wypłacie, jeżeli jego wysokość wynosi co najmniej 200 PLN. Wynagrodzenie w mniejszej kwocie jest wypłacanie tylko w przypadku wypowiedzenia Umowy.

## &sect; 7 Wypowiedzenie
1. Umowa może zostać wypowiedziana przez Partnera w każdym czasie, bez podania przyczyn, z zachowaniem 1-miesięcznego okresu wypowiedzenia za pośrednictwem poczty elektronicznej na adres wskazany w Danych Kontaktowych.
2. Organizator jest uprawniony do wypowiedzenia Umowy zawartej z Partnerem bez podania przyczyn z zachowaniem 1 miesięcznego okresu wypowiedzenia za pośrednictwem poczty elektronicznej na adres e-mail Partnera podany przy zgłoszeniu.
3. Organizator jest uprawniony do wypowiedzenia Umowy ze skutkiem natychmiastowym w przypadku naruszenia Regulaminu przez Partnera za pośrednictwem poczty elektronicznej na adres e-mail Partnera podany przy zgłoszeniu.

## &sect; 8 Reklamacja
1. Reklamacja usług świadczonych przez Organizatora może zostać złożona przez Partnera przy użyciu Danych Kontaktowych.
2. Reklamacja powinna zawierać zwięzły opis sytuacji oraz prośby lub sugestie Partnera.
3. Podane wyżej wymagania stanowią jedynie zalecenia i mają za zadania ułatwić Organizatorowi rozpatrzenie reklamacji. Brak spełnienia powołanych wymogów przez Partnera nie ma wpływu na termin i sposób rozpatrzenia reklamacji.
4. Organizator rozpatrzy reklamację w terminie 14 Dni Kalendarzowych od daty otrzymania reklamacji.

## &sect; 9 Odpowiedzialność
1. Organizator jest odpowiedzialny względem Partnera za szkodę wynikającą z niewykonania lub nienależytego wykonania swoich zobowiązań wynikających z Regulaminu, w tym Umowy tylko gdy szkoda powstanie z winy umyślnej Organizatora.
2. Jeżeli działanie lub zaniechanie Organizatora, z którego wyniknie szkoda będzie stanowić niewykonanie lub nienależyte wykonanie któregokolwiek zobowiązania Organizatora wynikającego z Regulaminu, w tym Umowy, Partnerowi nie będzie przysługiwać roszczenie o naprawienie szkody z tytułu czynu niedozwolonego.
3. Postanowienie ust. 2 powyżej nie ma zastosowania do szkody na osobie.

## &sect; 10 Dane osobowe
1. Administratorem danych osobowych Partnerów jest Organizator.
2. Dane osobowe Parterów są przetwarzane zgodnie z powszechnie obowiązującymi normami prawnymi, w szczególności z ustawą o ochronie danych osobowych oraz ustawą o świadczeniu usług droga elektroniczną.
3. Partner ma prawo wglądu w swoje dane.
4. Partner ma prawo uzyskać od Organizatora następujące informacje:
 - celu, zakresie i sposobie przetwarzania danych osobowych Partnera w ramach danego zbioru,
 - od kiedy dane Partnera są przetwarzane w danym zbiorze,
 - źródle z którego pochodzą dane Partnera,
 - odbiorcach lub kategoriach odbiorców, którym dane są udostępniane.
5. Na żądanie Partnera Organizator uzupełni, uaktualni lub sprostuje jego dane osobowe. Jeśli dane Partnera okażą się niekompletne, nieaktualne, nieprawdziwe lub zostały zebrane z naruszeniem ustawy albo staną się zbędne do realizacji celu, dla którego zostały zebrane, Organizator wstrzyma (czasowo lub na stałe) ich przetwarzanie lub je usunie.
6. Aby skorzystać z uprawnień, o których mowa w niniejszym paragrafie należy przedstawić Organizatorowi stosowne żądanie korzystając z Danych Kontaktowych.
7. Podane przez Partnera dane osobowe będą przetwarzane w celu wykonania Umowy.

## &sect; 11 Postanowienia Końcowe
1. Spory powstałe w związku z zawarciem lub wykonaniem Umowy pomiędzy Organizatorem a Partnerem będą rozpatrywane przez sąd miejscowo właściwy dla Organizatora.
2. Organizator może zmienić Regulamin z ważnych powodów.
3. Partnerzy zostaną powiadomieni o zmianie Regulaminu wiadomością wysłaną na adres e-mail wskazany w zgłoszeniu na 14 dni zanim zmieniony Regulamin zacznie obowiązywać.
4. Partner akceptuje lub odmawia akceptacji zmienionego Regulaminu. W przypadku braku akceptacji zmienionego Regulaminu Organizator wypowiada Umowę ze skutkiem natychmiastowym.
5. W sprawach nieuregulowanych w Regulaminie zastosowanie będą miały powszechnie obowiązujące przepisy prawa polskiego, w szczególności kodeksu cywilnego.